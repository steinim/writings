Om Metoden (eller Panta Rei)
-----------
Verdiskapende programvare er det eneste beviset på at vi gjør noe riktig. Hyppig og kontinuerlig endring vil gi oss konkurransefortrinn om vi klarer å måle effektene. Om de involverte jobber tett sammen, støtter og stoler på hverandre så vil de beste arkitekturer, krav og design oppstå i takt med verdiskapingen. Dette er essensen i Smidig. Dette er essensen i Business. Taktfast tilpasning til markedet, smarte bevegelser, og evnen til å snu seg på en femøring uten at korthuset raser sammen på grunn av dårlig håndverk.

Jeg er nostalgisk av natur, og jeg liker å trekke frem "eviggyldige sannheter" om de beskriver nåtidige problemstillinger. [Det Smidige Manifestet](http://agilemanifesto.org/iso/no/) er et slikt nostalgisk minne. Særlig liker jeg [de tolv prinsippene](http://agilemanifesto.org/iso/no/principles.html). De er mindre utdaterte – og mer allmenngyldige – enn selve forsiden. Forsiden sier ikke så mye mer enn at vi må jobbe sammen (inkludert kunden) om å lage programvare som virker. I retrospekt (no pun intended) virker punktene på høyresiden som selvsagte utdaterte syn. Det er klart samarbeid trumfer forhåndsdefinerte prosesser, og at "One Size Fits All Enterprise Software" ikke funker. Open Source, Git, og selvforklarende brukergrensesnitt erstatter omfatende dokumentasjon. Kontraktsforhandlinger vil selvsagt alltid finne sted, men det er da vel en enighet om at samarbeid er bedre enn å holde hverandre ansvarlige for detaljerte punkter i kontrakten? Det eneste punktet det virkelig svinger av på forsiden er "Å reagere på endringer fremfor å følge en plan". Det liker jeg. Og det er en treffende innledning til de tolv prinsippene bak manifestet.

Jeg skal ikke bruke plassen på å analysere [Det Smidige Manifestet](http://agilemanifesto.org/iso/no/).


«Cogito ergo sum». Jeg tenker, altså er jeg. 
